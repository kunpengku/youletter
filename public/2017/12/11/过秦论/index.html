<!DOCTYPE html><html lang="zh-CN"><head><meta charset="utf-8"><meta name="X-UA-Compatible" content="IE=edge"><script async="" src="//pagead2.googlesyndication.com/pagead/js/adsbygoogle.js"></script><script>(adsbygoogle = window.adsbygoogle || []).push({
google_ad_client: "ca-pub-7674654031652018",
enable_page_level_ads: true
});
</script><script>(function(){
var bp = document.createElement('script');
var curProtocol = window.location.protocol.split(':')[0];
if (curProtocol === 'https'){
bp.src = 'https://zz.bdstatic.com/linksubmit/push.js';
}
else{
bp.src = 'http://push.zhanzhang.baidu.com/push.js';
}
var s = document.getElementsByTagName("script")[0];
s.parentNode.insertBefore(bp, s);
})();
</script><title> 过秦论 · 由来</title><meta name="description" content="过秦论 - kunpengku"><meta name="viewport" content="width=device-width, initial-scale=1"><link rel="icon" href="/favicon.ico"><link rel="stylesheet" href="/css/prontera.css"><link rel="search" type="application/opensearchdescription+xml" href="http://www.youletter.cn/atom.xml" title="由来"></head><body><header class="feature-header"><nav class="component-nav"><ul><div class="logo-container"><a href="/"><h2 class="title">由来</h2></a></div><a href="/" target="_self" class="li component-nav-item"><p>主页</p></a><a href="/archives" target="_self" class="li component-nav-item"><p>归档</p></a><a href="/about" target="_self" class="li component-nav-item"><p>关于我</p></a><ul class="shortcut-icons"><a href="https://github.com/kunpengku" target="_blank"><img src="/images/github.svg" class="icon"></a><a href="/atom.xml" target="_blank"><img src="/images/rss.svg" class="icon"></a></ul></ul></nav></header><main class="container"><div id="post-container"><div class="post"><article class="post-block"><h1 class="post-title">过秦论</h1><div class="post-info">2017年12月11日</div><div class="post-content"><p>贾谊 </p>
<p>秦孝公据崤函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具，外连衡而斗诸侯。于是秦人拱手而取西河之外。</p>
<p>孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。诸侯恐惧，会盟而谋弱秦，不爱珍器重宝肥饶之地，以致天下之士，合从缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有宁越、徐尚、苏秦、杜赫之属为之谋，齐明、周最、陈轸、召滑、楼缓、翟景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹；因利乘便，宰割天下，分裂山河。强国请服，弱国入朝。</p>
<p>延及孝文王、庄襄王，享国之日浅，国家无事。</p>
<p>及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里；胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰；收天下之兵，聚之咸阳，销锋镝，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。</p>
<p>秦王既没，余威震于殊俗。然陈涉瓮牖绳枢之子，氓隶之人，而迁徙之徒也；才能不及中人，非有仲尼，墨翟之贤，陶朱、猗顿之富；蹑足行伍之间，而倔起阡陌之中，率疲弊之卒，将数百之众，转而攻秦；斩木为兵，揭竿为旗，天下云集响应，赢粮而景从。山东豪俊遂并起而亡秦族矣。</p>
<p>且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄懮棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及向时之士也。然而成败异变，功业相反，何也？试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合之家，崤函为宫；一夫作难而七庙隳，身死人手，为天下笑者，何也？仁义不施而攻守之势异也。</p>
<a id="more"></a></div></article></div><div id="disqus_thread"></div></div><div style="padding: 10px 0; margin: 20px auto; width: 90%; text-align: center;"><img src="/images/WechatIMG5.jpeg" width="180px"><p>简单点，讨钱的方式简单点</p><button style="display: inline-block;      width: 80px;      height: 35px;      border-radius: 5px;      color: #fff;      font-weight: 400;      font-style: normal;      font-variant: normal;      font-stretch: normal;      font-size: 18px;      background: #f44336;"><span>赏</span></button></div><div id="ads"></div><script async="" src="//pagead2.googlesyndication.com/pagead/js/adsbygoogle.js"></script><!-- 底部01--><ins style="display:block" data-ad-client="ca-pub-7674654031652018" data-ad-slot="3127803056" data-ad-format="auto" class="adsbygoogle"></ins><script>(adsbygoogle = window.adsbygoogle || []).push({});

</script><div id="SOHUCS"></div><script charset="utf-8" type="text/javascript" src="https://changyan.sohu.com/upload/changyan.js"></script><script type="text/javascript">window.changyan.api.config({
appid: 'cytkri3BC',
conf: 'prod_1e787a373da7a5fa9ef7156a6dae5e6b'
});
</script></main><footer class="footer-container"><div class="paginator"><a href="/2017/12/11/spring-security-preface/" class="prev">上一篇</a><a href="/2017/12/09/spring-boot-测试-mock-resttemplate/" class="next">下一篇</a></div><div class="copyright"><p>© 2017 - 2018 <a href="mailto:fupeng_2005@126.com">kunpengku</a>, <a href="http://www.miitbeian.gov.cn">京ICP备17058936号-1</a>, powered by <a href="https://hexo.io/" target="_blank">Hexo</a> and <a href="https://github.com/AngryPowman/hexo-theme-prontera" target="_blank">hexo-theme-prontera</a>.</p></div></footer><script>(function(b,o,i,l,e,r){b.GoogleAnalyticsObject=l;b[l]||(b[l]=function(){(b[l].q=b[l].q||[]).push(arguments)});b[l].l=+new Date;e=o.createElement(i);r=o.getElementsByTagName(i)[0];e.src='//www.google-analytics.com/analytics.js';r.parentNode.insertBefore(e,r)}(window,document,'script','ga'));ga('create',"angrypowman",'auto');ga('send','pageview');</script></body></html>